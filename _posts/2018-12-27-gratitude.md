---
layout: post
title: 30 moich małych wdzięczności na koniec roku
headline: Wdzięczność na koniec roku
description: Zbliża się koniec roku, zanim zacznie się kolejny rok warto się na chwilę zatrzymać i podziękować. A Ty za co możesz być wdzięczna?
excerpt: Czy masz za co być wdzięczna? Przekonaj się sama.
quote: Bądź wdzięczny za to, co masz, a będziesz miał tego więcej. Jeśli koncentrujesz się na tym, czego nie masz, nigdy nie będziesz miał wystarczająco dużo.
quote_author: Oprah Winfrey
image: gratitude-for-end-of-year.jpg
image_alt: Rozmazane, nieostre światła w mieście
image_title: Każde małe światełko to odrobina wdzięczności
tags: ['emocje', 'rozwój osobisty', 'wellbeing']
comments: true
---

Zbliża się koniec roku. Wszyscy zaczynają planować Nowy Rok. Jaki to on nie będzie lepszy od poprzedniego roku. Pojawia się mnóstwo nowych postanowień. A to że schudnę, rzucę palenie lub będę codziennie ćwiczyć. Nie mówię że to złe. Sama lubię wchodzić w kolejny rok z czystym kontem i nowymi planami. O tym jak to robię pisałam już w artykułach: [Nowy Rok 2018]({% post_url 2018-01-05-new-year-2018 %}) i [Noworoczne postanowienia]({% post_url 2016-12-22-plans-for-2017 %}). Tym razem chciałabym się na moment zatrzymać i podziękować za ten kończący się rok zanim zacznę plany na rok następny.

<!--break-->

Oto 30 moich małych wdzięczności, które sprawiły ten rok lepszym:

1. Dziękuję za moich bliskich, którzy wspierają mnie w moich planach i decyzjach, za to że stoją za mną murem i mogę liczyć na ich pomoc w każdym momencie.
2. Dziękuję, że w tym roku udało mi się zrealizować 2 dwa wyjazdy zagraniczne, jeden do Danii, a drugi na Słowację.
3. Dziękuję, że mogę patrzeć jak rośnie i rozwija się mój chrześniak. To niesamowite jak szybko się to dzieje!
4. Dziękuję, że udało mi się zadbać o swój wzrok i dobrze się czuje w moich nowych okularach.
5. Dziękuję, że mogę raz na jakiś czas sprawić sobie odrobinę przyjemności i na przykład zadbać o swoje paznokcie.
6. Dziękuję, że mogę pracować z dużego, ciepłego i jasnego biura blisko centrum.
7. Dziękuję za rowery miejskie. Dzięki nim nie muszę posiadać swojego własnego roweru a i tak cieszyć się przejażdżkami rowerowymi.
8. Dziękuję za możliwość jedzenia obiadów w trakcie pracy. To niesamowity komfort.
9. Dziękuję za posiadanie samochodu, który zabiera mnie zawsze tam gdzie chcę lub potrzebuję być.
10. Dziękuję za ludzi szczerze dzielących się swoją wiedzą, bez nich nauka zajęłaby mi znacznie więcej czasu.
11. Dziękuję za osoby, które wymyśliły zupę pomidorową i makaron z sosem w każdej postaci. To moje ulubione potrawy. Szczególne miejsce w ostatnim czasie ma tutaj tagliatelle w sosie śmietanowo borowikowym. Po prostu pycha!
12. Dziękuję za muzykę i taniec oraz wyrażanie siebie za ich pomocą.
13. Dziękuję, że mogłam pojechać na festiwal tańca z bliska mi osoba. Za możliwość dzielenia wspólnie tych niesamowitych przeżyć.
14. Dziękuję, że mogłam wziąć udział w warsztatach poświęconych tworzeniu własnego biznesu. Zamierzam je powtórzyć jeszcze raz w Nowym Roku by udoskonalić mój mały biznes.
15. Dziękuję mojemu bratu, który bardzo mi pomógł wyremontować pokój po małych przygodach z kaloryferami.
16. Dziękuję mojej mamie za pyszne jedzonko, które przygotowuje za każdym razem gdy odwiedzam rodzinny dom.
17. Dziękuję, że po roku walki działają mi kaloryfery i mam w ten zimowy czas ciepło w mieszkaniu.
18. Dziękuję mojej bratowej, która pomimo wielu obowiązków pomaga mi w doskonalić znajomość języka angielskiego.
19. Dziękuję, że mogłam odkryć minimalizm i wprowadzić jego kawałek w swoje życie. To dało mi taką niesamowitą lekkość oraz czystość w mojej małej domowej przestrzeni i nie tylko.
20. Dziękuję za najcudowniejszy prezent jaki mnie spotkał w pewnym sennym escape roomie. To prezent, który zmienił moje życie.
21. Dziękuję za pokazanie mi miejsca, gdzie można dostać przepyszne lody. Moje ulubione smaki tego lata to mascarpone z malinami oraz pistacja.
22. Dziękuję za znalezienie w duńskim sklepie świec adwentowych z podziałką na 24 dni. To cudowna odmiana od czekoladowych kalendarzy adwentowych.
23. Dziękuję za śnieg, który choć przez chwile umilił tą ponurą, zimową aurę.
24. Dziękuję za kota sąsiada, który odwiedza mnie czasem i umila chwile swoimi psotami.
25. Dziękuję za czekającą na mnie gorąca herbatę, za kanapki podsuwane mi pod sam nos, za serduszka z panierki do kotletów i za maślane oczy z cudownym uśmiechem.
26. Dziękuję za możliwość wzięcia udziału w warsztatach z programowania. Brakowało mi nowej perspektywy na moją pracę a te warsztaty dały mi ją.
27. Dziękuję za zbliżające się Święta Bożego Narodzenia. To dla mnie zawsze rodzinny i bardzo wyjątkowy czas.
28. Dziękuję za niespodziankę - wyjście do palmiarni. Przypomniała mi ona czas spędzony w Australii.
29. Dziękuję za możliwość artystycznego wyrażania siebie poprzez zdjęcia, filmy czy posty takie jak ten.
30. Dziękuję za to że jestem, że mogę ciągle próbować, popełniać błędy i uczyć się nieustannie.

Pewnie zauważyłyście chaos w tym moich podziękowaniach. Tak ma być. Dziękowałam za to, co w danym momencie przyszło mi do głowy. Szczerze, prosto z serca. A wy macie za co dziękować? Podzielcie się swoimi powodami do wdzięczność w komentarzach lub nawet lepiej - podziękujcie komuś, kto sprawił ten rok odrobinę lepszym. Cudownego i spokojnego czasu świętowania i do zobaczenia w Nowym Roku! Trzymajcie się cześć!
