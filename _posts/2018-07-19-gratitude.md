---
layout: post
title: Wdzięczność
quote: The light in you is too bright to fail.
quote_author: Corrine Zupko
image: gratitude.jpg
image_alt: Wdzięczność
tags: [szczęście, radość]
comments: true
---

Od kilku lat jednym z tematów, który bardzo mnie interesuje jest **szczęście**. Dlaczego jedni ludzie są zadowoleni ze swojego życia, a inni uważają je za kompletna porażkę? Co sprawia, że ktoś lubi i akceptuje siebie takim jakim jest, czuje się ze sobą dobrze, a inna osoba nienawidzi samego siebie? Cały czas szukam nowych informacji na ten temat, czytam książki, oglądam filmy, obserwuje świat i ludzi. Później gdy już coś uznam za trafiające do mnie - próbuje.

Tak było też z [The 5 minute journal](/2016/07/30/5-five-minute-journal.html), o którym pisałam jakiś czas temu. Cała idea bardzo mi się spodoba. Każdego dnia nastawiamy siebie, swój mózg pozytywnie. Stosowałam tą metodę przez około 3 lata. Przez długi czas działa u mnie świetnie, ale później zaczęłam czuć wewnętrzny opór. Im więcej tego oporu się pojawiało i im częściej łapałam się na tym, że spisuje moją podróż tylko dlatego, bo tak sobie założyłam, tym bardziej zaczynałam zastanawiać się, czy to jest dla mnie. Co tak naprawdę mi w tej metodzie nie odpowiada? Z czym mam problemy? Okazało się, że po jakimś czasie nie wszystkie pytania do mnie trafiały i wręcz starałam dopasować się na siłę do proponowanej metody.

<!--break-->

<div class='post-header'>
  <h3>Początek zmian</h3>
</div>

Na początku roku 2018 postanowiłam coś zmienić. Zrobiłam siebie postanowienie, że nic na siłę. Zależy mi na tym, by czerpać z tych krótkich porannych i wieczornych chwil radość, a nie męczyć się z taka myślą _„Ohhh... po co ja to właściwie robię?”_. Zmieniłam sposób w jakim podchodzę do sprawy i po pół roku czuje, że to była dobra decyzja. Po pierwsze przestałam trzymać się ustalonego czasu. Nie spisuje moich myśli każdego ranka i wieczora. Robię to wtedy, gdy zdam sobie sprawę, że zdarzyło się dla mnie coś ważnego, cudownego. Nie dość, że nie mam teraz już tych momentów kompletnego zaćmienia, gdy chcę coś napisać, a tu nic mi do głowy nie przychodzi, to jeszcze zapisuje wszystkie małe, ale szczególe dla mnie chwile. Dodatkowo ćwiczę w sobie tą świadomość małych sukcesów, czy małych wdzięczność. Bo trzeba się na chwilę zatrzymać. Poczuć to cudowne uczucie w sobie. I spisać na kartach zwykłego kalendarza A5. Takiego, co ma jedna stronę przeznaczoną na jeden dzień. I działa!

<div class='post-header'>
  <h3>Moje nowe pytania</h3>
</div>

Po drugie zmieniłam pytania. A właściwie to wyrzuciłam wszystkie pytania i zamieniałem je na 3 następujące obszary (które dla mnie podsumowują trochę to, co robiłam wcześniej):

- **Dziękuje, za ...** - tu pojawia się każda najmniejsza rzecz, która sprawiła mi radość, rzecz lub osoba którą w danym momencie doceniam. Po prostu to, za co czuje wdzięczność i radość. Wpisuje tu tyle rzeczy ile chce. Czasem jest ich naprawdę kilka a czasem cała masa.
- **Jestem dumna z ...** - to bardzo dla mnie ważna sekcja, ponieważ jestem niesamowicie wymagająca dla samej siebie. Pozwala mi zachować balans pomiędzy tym, co mi wyszło, moimi małymi sukcesami a ciągłą chęcią doskonalenia samej siebie.
- **Co chce zmienić? Co chce robić lepiej?** - to takie miejsce na zastanowienie się nad przeżytym dniem. Przykładowo jeżeli byłam marudna, bo za mało spałam w nocy, to w tą sekcję trafi notka o chodzeniu wcześniej spać, zmianie materaca lub poduszki.


<div class='post-header'>
  <h3>Jak wygląda taki mój przykładowy wpis?</h3>
</div>

<h3>Wtorek 17 lipca 2018</h3>
<br>

**Dziękuje za ...**
- spokojny poranek
- za równie spokojny wieczór
- za dobre jedzenie, które dostałam od mamy
- za muzykę w samochodzie
- za pracę z mojego biura
- za fajnie plany na weekend

**Jestem dumna z ...**
- załatwienia sprawy moich oprawek do okularów, które mnie uwierały
- zrobienia zakupów na cały tydzień
- zrobienia prania
- pozwolenia sobie na cudowne chwile relaksu przy słuchaniu audiobooka
- zamówienie wizyty u kosmetyczki, którą odwlekałam od wieków

**Co chce zmienić? Co chce robić lepiej?**
- Lepiej wyrażać swoje emocje.
- Reagować wcześniej, gdy ktoś narusza moje granice.


<div class='post-header'>
  <h3>Co mi to daje?</h3>
</div>

To teraz najważniejsza sprawa. Co mi to daje? Przede wszystkim zaczęłam lepiej siebie poznawać i lepiej siebie rozumieć. Wiem, co sprawia mi radość. Czego chcę więcej w moim życiu, czego chcę mniej, a czego nie chcę wcale. Świętuje małe sukcesy i na tej podstawie buduje też swoją pewność siebie. Mam jasne dowody na to, że jestem dobra w jakiejś małej rzeczy. Im więcej tych małych rzeczy, tym czuję się lepsza również w tych trochę większych rzeczach. Coraz częściej cieszę się z drobiazgów. Nie muszę wygrać w totka 6 milionów, by czuć się w tej chwili szczęśliwa. Wystarczy ciepła aromatyczna herbatka. Potrafię też stworzyć sobie warunki do tego, by być szczęśliwa. Skoro wiem, co sprawia mi radość to wystarczy więcej takich rzeczy w moim życiu. Eliminuje też rzeczy, które odbierające mi radość, bo mam ich świadomość. No i najważniejsze czuję taką wewnętrzna miłość do siebie samej, szacunek, spokój i taka równowagę za każdym razem, gdy robię to moje ćwiczenie. Takie niesamowite uczucie satysfakcji z siebie i swojego życia. Poczucie pewnego rodzaju wyjątkowości. Jak tak o tym myślę, to nawet trudno mi ubrać to w słowa. Musicie mi zaufać jest w tych momentach po prostu cudownie.

<br>

Na koniec życzę Wam byście też w swoim życiu czuli się cudownie. Niezależnie od tego jaka droga doprowadzi Was do tego szczęścia. A może chcecie się podzielić Waszymi przemyśleniami? Co Was uszczęśliwia? Co sprawia Wam radość? Zapraszam do komentowania, poniżej. Dużo miłości i do następnego razu!


