<p>Dzisiaj postanowiłam zrobić trochę inny wpis. Zainspirowana książką <a href="https://www.znak.com.pl/kartoteka,ksiazka,8333,Slow-Life-Zwolnij-i-zacznij-zyc">Slow life - Zwolnij i zacznij żyć</a>, którą swoja drogą czytam kolejny raz i bardzo lubię do niej wracać. Przedstawiam 30 moich małych przyjemności. Może któreś z nich Was zainspirują do własnych poszukiwań lub do wypróbowania samemu.</p>

<!--break-->

<ol>
  <li>Zapach mielonej kawy, ale tylko zapach bo samej kawy nie pije.</li>
  <li>Ciepła kąpiel w wannie z olejkami zapachowymi, na przykład trawa cytrynowa. Ponieważ sama nie posiadam wanny doceniam te momenty, gdy mogę z wanny skorzystać.</li>
  <li>Spacer po lesie i ten cudowny zapach świeżego powietrza. Zwłaszcza wieczorem. Po prostu boski!</li>
  <li>Ciepły piasek pod stopami - najlepszy masaż na świecie.</li>
  <li>Zachód słońca nad morzem.</li>
  <li>Gofry z bitą śmietaną i polewą czekoladową.</li>
  <li>Ciepła herbatka lawendowa lub melisa z pomarańcza i kocyk w zimowy wieczór.</li>
  <li>Książka wieczorem.</li>
  <li>Szum morza.</li>
  <li>Paląca się wieczorem świeca zapachowa.</li>
  <li>Zapach świeżo wypranego prania, pościeli. Zwłaszcza przed pierwszym spaniem.</li>
  <li>Podziwianie gwiazd na niebie w nocy.</li>
  <li>Bawienie się z kotem i obserwacja jego fascynacji sznurkiem zakończonym szeleszczącym papierkiem po cukierku. Jak mało trzeba do szczęścia!</li>
  <li>Oglądanie starych zdjęć. Takich najlepiej jeszcze czarno-białych. Oczywiście nie na komputerze, ale w prawdziwym albumie.</li>
  <li>Słuchanie i tańczenie do starych przebojów, które kojarzą mi się pozytywnie z czasami mojej szkoły średniej.</li>
  <li>Zrobienie porządku w jednej z moich szafek. Plus możliwość pozbycia się czegoś lub lepiej oddania w dobre ręce - podwójna przyjemność.</li>
  <li>Obserwowanie burzy zza okna ciepłego i bezpiecznego domu.</li>
  <li>Ugotowanie obiadu lub kolacji i zjedzenie go wraz z bliskimi osobami.</li>
  <li>Odgłosy deszczu. Plus patrzenie jak krople spływają powoli po szybie.</li>
  <li>Rozwiązywanie sudoku lub innej zagadki logicznej.</li>
  <li>Spisywanie moich myśli w postaci wpisów na bloga lub jako zwykle papierowe notatki. Nawet jeżeli zachowuje je tylko dla siebie.</li>
  <li>Malowanie, szkicowanie - to zajęcia które mnie uspakajają, działają na mnie trochę tak jak medytacja.</li>
  <li>Zapach świeżo skoszonej trawy.</li>
  <li>Zbieranie świeżych kasztanów, gdy przychodzi jesień.</li>
  <li>Zapach nowej książki i ta chwila gdy dopiero zaczyna się przygodę jaka jest w środku i już nie można się doczekać.</li>
  <li>Granie w gry planszowe z przyjaciółmi.</li>
  <li>Składanie origami.</li>
  <li>Poleżenie w niedziele rano dłużej w łóżku. Tak do 9 może 10.</li>
  <li>Oglądanie filmów kryminalnych i zgadywanie zakończenia.</li>
  <li>Rozmowa z ciekawymi ludźmi, pasjonatami, ludźmi zadowolonymi ze swojego życia, po prostu tak zwyczajnie ludźmi szczęśliwymi.</li>
</ol>

<p>Życzę Wam byście mieli równie dużo małych rzeczy, które Was cieszą. Pozdrawiam serdecznie i do następnego razu!</p>
