---
layout: post
title: Mam marzenie
# headline: Podsumowanie książkowe 2023
# description: W roku 2023 postawiłam przede wszystkim na lekką lekturę. Jednak wśród przeczytanych przeze mnie książek nie zabrakło również bardziej wymagających perełek.
# excerpt: Książki przeczytane w 2023 roku - Podsumowanie
# quote: Czytać to bardziej żyć, to żyć intensywniej.
# quote_author: Carlos Ruiz Zafón, „Cień wiatru”

# image: book-summary.jpg
# image_alt: Książka na zimne dni
# image_title: Rok 2023 dobiegł końca. Owinięta ciepłym kocykiem, przedstawiam książkowe perełki minionego roku.
# tags: [życie, slow life, szczęście, książki]
# comments: true
---

Nie powinnam czuć strachu za każdym razem gdy nie piję alkoholu na spotkaniu z rodziną czy znajomymi.
Nie powinnam czuć strachu że ktoś sobie z tego powodu pomyśli, że jestem w ciąży.
I przepraszać że jednak w tej ciąży nie jestem, bo zawiodłam oczekiwania dziadków.
Nie powinnam bać się pytania dlaczego. Dlaczego nie pije? Bo może chora? Coś się stało?
Nie powinnam czuć obowiązku że muszę się komuś z tego tłumaczyć.
Że powinnam poinformować o lekach lub o chorobach na jakie cierpię. 
Nie powinnam później po wymuszeniu odpowiedzi na te pytania zmagać się ze słowami współczucia czy litości. 
Płytkiego zrozumienie lub jego całkowitego braku.
Nie powinnam zmagać się z natarczywym przymuszaniem mnie do tego by jednak się napić.
Bo jak nie pije to coś ze mną nie tak. 
Szukać w internetach odpowiedzi na pytanie co zrobić w tej sytuacji by ludzie mi dali spokój.

Nie powinnam przejmować się tym, co mam ubrać danego dnia lub tym jak wygląda moja twarz.
Bo zaraz znajdzie się jeden czy dwóch, którzy przy stole pełnym ludzi stwierdzi że warto mi powiedzieć że akurat teraz mam na brodzie pryszcza. 
Dziwne, może się im wydaje że nie mam lustra w domu i to jest ich troska w najczystszej postaci.
Nie powinnam się martwić moją wagą, chować się za ubraniami w odpowiednich kolorach i wzorach.
Gdyż akurat teraz w sali pełnej ludzi ktoś chce okazać swoją "troskę" i powiedzieć mi: 
"Powinnaś chyba zamykać lodówkę na klucz bo jeszcze trochę i nie zmieścisz się w drzwiach" albo "Wyglądasz jak dziecko z Oświęcimia".
A później udawać że to żart i wmawiać mi że nie znam się na żartach. 
Nie powinnam czuć potrzeby wciągania brzucha po jedzeniu lub używania bielizny wyszczuplającej, bo ktoś kolejny raz zapyta się o tą cholerą ciąże i nie uwierzy że jak zjem to mam większy brzuch niż przed jedzeniem. 
I będę zmuszona kilkokrotnie powtarzać te piekelne zdanie: "Nie, nie jestem w ciąży"

Nie powinnam się bać życzeń urodzinowych czy świątecznych i oczekiwać w napięciu co zostanie wypowiedziane. 
Bo może babcia lub wujek życzą mi "dzidziusia" nie mając pojęcia czy ja go w ogóle pragnę. A może nie mogę go mieć?
Nie powinnam mieć potrzeby ignorowania kartek okolicznościowych, bo przecież nikt nie napisze na kartce z życzeniami że dał na msze w intencji mojego nawrócenia, urodzenia dziecka lub innej totalnie odjechanej sprawy. 
Nie powinnam też się bać północy w Sylwestra. Bo przecież nie usłyszę od każdego gościa tych samych życzeń znalezienia sobie drugiej połówki i ułożenia sobie życia. 
To moje życie nie jest ułożone? No cóż studiuje, pracuje, ogarniam sprawy, mam plany na przyszłość tylko nie te "właściwe" jak "normalni ludzie". Ano zapomniałabym jeszcze o jednym. Drugą połówkę? To ja teraz nie jestem całością? 
Jakaś zepsuta chyba, wymagająca naprawy, bo brak mi jakichś części co są w tej drugiej połowie, której akurat nie mam. 
Nie powinnam stresować się pójściem na wesele znajomego bez osoby towarzyszącej. 
Czuć się tam odludkiem, dla którego ma się tylko politowanie i patrzy się na niego jak na dziobaka w ZOO. 
No, bo przecież to nie jest normalne że "w moim wieku" nie ma się stałego partnera a wszyscy inni założyli już rodziny. 
Szkoda tylko że część tych "sakramentalnych związków małżeńskich" nie dotrwało nawet do 5 rocznicy ślubu.

Nie powinnam mieć potrzeby wychwytywania każdego dźwięku czy szmeru. 
Znajdowania utajonego podtekstu w każdym słowie, zdaniu, geście czy ruchu. 
Zgadywania myśli czy zachcianek, zadań czy obowiązków.
Nie powinnam być radarem emocji, nadchodzącej burzy bo "zupa była za słona".
Nie powinnam bać się o swoje bezpieczeństwo lub życie.
Nie powinnam też walczyć z nabytymi przez lata mechanizmami obronnymi, które teraz mi nie służą i sprawiają wiele problemów wychowawczych. 
Nie powinnam zaciskać w ręce gazu pieprzowego, wchodząc do podziemnego przejścia dla pieszych.

Nie powinnam tego wszystkiego, ale jednak... 

To nie jest artykuł o przymuszaniu do pica alkoholu, parciu na spełnienie "kobiecego obowiązku" czy dostosowania się do jakiś norm. 
To jest artykuł o ogromnej ilości lęku i napięcia, poczuciu beznadziei czy kończących się pokładach wyrozumiałości do tych wszystkich osób, które nie przyjmują do wiadomości że mogę być inna niż oni i ich standardy. O frustracji związanej z tym jak bardzo słowa, wymuszanie jakiegoś wyimaginowanego "standardu" może przynieść smutku, cierpienia i złości. 

Zanim następnym razem coś powiesz to zatrzymaj się.
Zatrzymaj i zastanów się po co chcesz to powiedzieć? Czy to kogoś zrani? Czy to przypadkiem nie jest bardziej o tobie niż o tej drugiej stronie? Zatrzymaj się i może lepiej zamilcz.
Wytrzymaj niezręczną cisze, nie obśmiewaj jej, nie zmieniaj tematu, wyciągnij rękę i okaż ciepło, przytul, po prostu bądź. 
Nie wszyscy są i nie wszyscy będą tacy jak ty. 
Zaakceptuj to. 
