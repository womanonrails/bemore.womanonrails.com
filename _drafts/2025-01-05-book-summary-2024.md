---
layout: post
title: Książki, które przeczytałam w 2024
headline: Podsumowanie książkowe 2024
description: ..
excerpt: Książki przeczytane w 2024 roku - Podsumowanie
quote: Czytać to bardziej żyć, to żyć intensywniej.
quote_author: Carlos Ruiz Zafón, „Cień wiatru”

image: ..
image_alt: ..
image_title: ..
tags: [życie, slow life, szczęście, książki]
comments: true
---

Do tych lekkich można zaliczyć:
- **Spóźnieni kochankowie** - _William Wharton_ - bardzo spokojna, powolna opowieść o rodzącym się pomiędzy ludźmi przywiązaniu, miłości 

- **Chłopcy, których kocham** - _Anna Ciarkowska_ - zbiór poezji 

- **Żeńska końcówka języka** - _Martyna Zachorska_ - historia feminatywów w języku polskim

Do tych mniej lekkich:
- **Mireczek** - _Aleksandra Zbroja_ - historia relacji z ojcem alkoholikiem

- **Głód. pamiętnik (mojego) ciała** - _Roxane Gay_ - historia o zmaganiach z otyłością i napiętnowaniem

- **Fałszerze pieprzu** - _Monika Sznajderman_ 

    Jest to rodzina historia autorki opowiadająca o wojnie z dwóch całkowicie rożnych perspektyw. Mówiąca o dwóch światach: tym żydowskim i tym inteligencko-szlacheckim. Zestawienie tych światów w jednym miejscu było dla mnie wstrząsające. 

---

- **Polanim. Z Polski do Izraela** - _Karolina Przewrocka-Aderet_

    Ze względu na bieżące wydarzenia zapragnęłam dowiedzieć się więcej o Izraelu, dlatego sięgnęłam po tę książkę. Otworzyła mi oczy na różnorodność postaw i historii ludzi, którzy zdecydowali się opuścić Polskę i zamieszkać w Izraelu. 

- **Żeby umarło przede mną. Opowieści matek niepełnosprawnych dzieci** - _Jacek Hołub_

    To opowieści matek, które każdego dnia opiekują się swoimi dziećmi z niepełnosprawnościami. Książka skłania do refleksji nad tym, jak wygląda ich codzienność i z jakimi wyzwaniami muszą się zmierzyć.

- **Po prostu kupuj. Sprawdzone sposoby oszczędzania i budowania majątku. Adaptacja do polskich realiów** - _Nick Maggiulli, Michał Szafrański_

    O tej książce chyba nie trzeba dużo mówić. Bardzo się cieszę, że w końcu znalazłam czas, by się z nią zapoznać. 

- **Niegrzeczne. Historie dzieci z ADHD, autyzmem i zespołem Aspergera** - _Jacek Hołub_

    Ta książka dotyka tematów, które są mi bliskie – opowiada o dzieciach z różnymi zaburzeniami oraz o tym, jak radzą sobie z nimi ich rodziny. Porusza także kwestie społeczne, przedstawiając, jak szkoły i instytucje podchodzą do inności. 

- **Król** - _Szczepan Twardoch_

    To powieść o żydowskim gangsterze, który żyje w przedwojennej Warszawie w 1937 roku. Książka pełna intryg i mrocznych zaułków Warszawy. 

- **Najlepsi katolicy pod słońcem. Pożegnanie Irlandczyków z Kościołem** - _Derek Scally_

    Moim zdaniem to bardzo wielowymiarowa i rzetelna opowieść o relacji Irlandii jako kraju/społeczności, ale także Irlandczyków jako pojedynczych jednostek z Kościołem katolickim. Nie ma tu prostych odpowiedzi, ale wiele różnych pytań, na które my, Polacy, również musimy sobie odpowiedzieć, aby zrozumieć naszą relację z Kościołem katolickim. Miejscami to trudna lektura, ale uważam, że warta przeczytania.

- **Mężczyzna imieniem Ove** - _Fredrik Backman_ 

    Mogę polecić jako coś lekkiego, z fajnym ironicznym humorem. Przyjemna książka by tak na chwilę odpocząć od ciągłego samorozwoju. Na jej podstawie powstały dwa filmy jeden szwecki a jeden amerykański. Na tę chwilę widziałam wersję amerykańską - dla mnie książka była lepsza. 
    
- **Wszyscy tak jeżdżą** - _Bartosz Józefiak_

    Książka o naszym polskim sposobie jeżdżenia, wypadkach, bezpieczeństwie na drodze czy sposobach na korki w miastach. Bardzo ciekawa lektura, daje do myślenia. Zmieniła mój sposób postrzegania komunikacji miejskiej i pozytywnie wpłyneła na sposób prowadzenia samochodu.

- **Czystka** - _Katarzyna Surmiak-Domańska_

    Już od jakiegoś czasu szukałam książki, która będzie wstanie z dość szerokiej perspektywy pokazać mi historię Wołynia i Galicji Wschodniej w okresie od czasów wojen światowych aż do w miarę współczesności. I myślę, że to był strzał w dziesiątkę. Reportaż opowiadający o historii rodziny autorki na tle tamtych wydarzeń historycznych. Mogę polecić bez wahania.

- **Też tak mam** - _Magdalena Kostyszyn_

    Propozycja na jedno lub dwa popołudnia. Czyta się szybko. Polecam szczególnie osobą, które chciałby zrozumieć/poznać problemy z jakimi mierzą się dzisiaj kobiety. Chętnie przeczytałabym też podobną pozycję dotyczącą mężczyzn.

- **Sekretne życie drzew** - _Peter Wohlleben_

    Bardzo przyjemna, kojąca lektura dotycząca drzew i tego czego o nich nie wiemy. Pozwala się zatrzymać na chwilę i jakoś czuć z drzewami bliższą relacje. Być bliżej natury i się nią zachwycać. Polecam, jako lekturę przed spaniem, by się zrelaksować 🙂

- **Miedzianka. Historia znikania** - _Filip Springer_

    Historia niewielkiego miasteczka Kupferberg - Miedzianki nieopodal Jeleniej Góry, a zwłaszcza jej ostatnich 100 lat istnienia od przejścia z rąk niemieckich do polskich, historii górnictwa miedzi a później rabunkowego wydobycia uranu, długiej tradycji piwowarstwa na tym teranie i znikania miejscowości w latach 70-tych. 

TODO:
- wpisać tu wszystkie książki
- ortografia i gramatyka
- chat
- upożadkować w kategorie
